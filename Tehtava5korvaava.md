# Referaatti Kalle Ilveksen Kandidaatintyöstä

Kandidaatintyössään Ilves esittelee ensin Scrumin ja Kanbanin, niiden keskeiset ideat ja hieman kehityksen historiaa. Sen jälkeen hän selvittää Scrumin ja Kanbanin yhtäläisyyksiä ja eroja, kunnes lopuksi esittelyyn pääsee näiden hybridisaatio Scrumban. 

Yhtäläisyyksiksi Scrumin ja Kanbanin välillä Ilves listaa ketterän sekä Lean-ajattelutavan noudattamisen. Leanin puolesta kumpikin pyrkii esimerkiksi minimoimaan turhan työn määrää projekteissa ja ovat omaksuneet ns. "Just-in-Time" -periaatteen, eli tiimit ottavat itse lisää työtä ollessaan valmiita, eikä niin että heille työnnettäisiin sitä ulkopuolelta. Ketterän mallin tapaan taas kumpikin korostaa esimerkiksi nopeaa muutoksiin vastaamista. Suurimpana erona voi pitää Scrumin näennäisen strukturoinnin suuruuden verrattuna Kanbaniin, Kanban ei määrittele rooleja, kehitysryhmän ei tarvitse sitoutua tekemään mitään määrää iteraatiokohtaisesti tai priorisoida työlistaa.

Ilves esittelee Scrumbanin siteeraten Corey Ladasia, Scrumbanin tärkeintä vaikuttajaa. Scrumban esitellään lähinnä scrumina, johon on sekoittunut Kanbanin periaatteita, esimerkiksi työmäärän arviointia ei painoteta, ja työnkulua hallitaan Kanban-taulua käyttäen. 

Lopuksi esitellään muutama reaalimaailman projekti, joissa on hyödynnetty Scrumbania. Esimerkkitapauksista ensimmäisessä ongelmia syntyi transitiovaiheessa uuteen projektinhallintamalliin (Scrum) ja toisessa tiimin kyvyttömyydestä noudattaa mallia kunnolla.

Lähde: https://www.cs.helsinki.fi/u/mluukkai/ohtu/ilves-kandi.pdf

Plus olin jo aikaisemmin mergannut miniprojektin kuluessa pullrequestin.
